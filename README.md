# Website NOS gebouwd met CSS Grid Layout

![voorpagina.webp](images/voorpagina.webp)

De voorpagina van [nos.nl](https://nos.nl) is voor het [Handboek HTML5 en CSS](https://handboek-html-css.nl) nagebouwd met CSS Grid Layout. De uitleg is te vinden in het Handboek, hier vind je de code.

De code is op twee manieren te gebruiken:

1. [Kopieer de code](#kopieer-de-code).
2. [Kloon de repository](#de-repository-klonen).

Kopiëren is goed te doen als het maar een paar bestanden zijn, zoals in deze repository. Als het er meer zijn, kun je beter een GitHub-account maken en leren hoe je projecten beheert met Git en GitHub.

## Kopieer de code

Dit is de makkelijkste optie als je nog nooit met GitHub hebt gewerkt.

![stap1.webp](images/stap1.webp)

1. Hierboven zie je de bestandenlijst van deze repository (repo). Klik op index.html.

![stap2.webp](images/stap2.webp)

2. Nu zie je de inhoud van dat bestand. Klik rechts direct boven de code op de knop Raw.

![stap3.webp](images/stap3.webp)

3. De kale code wordt geopend in het browservenster. Klik in dit venster, druk op Ctrl+A (Command+A) om alle code te selecteren en druk op Ctrl+C (Command+C) om de selectie te kopiëren.

4. Maak op je eigen computer in je projectmap een nieuw bestand index.html en plak daar de code in.

5. Herhaal de stappen 1, 2 en 3 voor het bestand [nos_style.css](https://github.com/peterdoolaard/nos-grid-voorbeeld/blob/main/css/nos_style.css) in de map css. 

6. Maak in je projectmap een map met de naam css en maak daarin een bestand met de naam nos_style.css. Plak daar de CSS-code in.

Je hebt nu een lokale kopie van de complete pagina op je eigen computer. 

## De repository klonen

Door de repo te klonen maak je een exacte kopie op je eigen computer. Je hebt dan wel een GitHub-account nodig. Je kunt klonen via [https](https://docs.github.com/en/get-started/getting-started-with-git/about-remote-repositories#cloning-with-https-urls), via [SSH](https://docs.github.com/en/get-started/getting-started-with-git/about-remote-repositories#cloning-with-ssh-urls) en met [GitHub-CLI](https://docs.github.com/en/get-started/getting-started-with-git/about-remote-repositories#cloning-with-github-cli). Kijk voor uitleg op bijbehorende helppagina's.



 

